![](Pictures/10000000000001900000019067C478140E539BE5.png){width="6.9252in"
height="6.9252in"}**ZİFİRİ**\
\
\
\
\
\
\
\
\
Mert Gör

CC BY-SA 4.0 or later\

Osman ile Kuddusi\'nin konuşmasından\... Osman Kuddusi\'ye Selim\'i
anlatıyor

akşamları uyuyor sabahları kalkıyordu. aslında yanlış olan bir şey yok
gibiydi. sadece bir yönü dikkatimi çekti\... hep televizyonu açıp aynı
kanala bakıp bakıp ağlama krizlerine giriyordu. bu genelde öğlen
saatlerindeki ailevi konuların konuşulduğu yarı mahkeme duruşması gibi
olan programlara bakarken oluyordu. kimbilir \... aklından neler
geçiyordu. kendisine hiç soramadım. Son gördüğümde elinde telefon
biriyle hareretli olarak konuşuyordu. Sonra aniden telefonu kapattı ve
gündüz saati 4 sularında kendini odasına kilitleyip bir süre çığlık
attı. sesler bir süre sonra kesildi. aradan epey zaman geçti. 1 gün gibi
\... ve o gün sonrasında onu odasında ölü bulduk. hakkın rahmetine
kavuştu ama arkasında bir sır perdesi ve bir de karmakarışık not defteri
bırakarak\...

Cevapları acaba bu not defterinde bulabilir miyiz sizce ? Telefonu
incelesek ? belki kayıtlara ulaşabiliriz\... ya da sosyal ağını yani
onunla bir şekilde daha önce konuşmuş insanlarla iletişime geçmeye
çalışsak \...

bir kaygı kapladı içimi ve bu beni dürtükledi\...

bir girdabın içinde hissediyorum kendimi\...

kapı çaldı gidip bakmalıyım\...

(telefon üzerinden gerçekleşen bir konuşma)

...

Kapıya doğru yöneldim ama kapı gözünden baktığımda kimseyi göremedim.
Kapıyı açtım etrafı gözetledim ama kimse yoktu. Ve sonra Selim'in not
defterini okumaya karar verdim. Defterin ön kapağında şu cümle mavi
renkte bir yazıyla yazılmıştı : Dilerim ki fani dünyada kimse, ömrünü
mihnetle telef etmesin... internette araştırdım bu sözün sahibini ve
Çetin Altan'ın bir yazısına başlık olan bir söz olduğunu Rıza Tevfik ile
ilişkili olduğunu öğrendim.

Bu yazıyı da okudum. İnsanın insana olan bir bağlılık duygusu olduğunu
anlatıyordu. Anlayana ... Zira zartlar ile zurtlar hoş seda bırakmıyor
gerçekten.

Bu yazı da beni ayrı bir heyecanlandırdı. Rıza Tevfik alıntısını
araştırmaya koyuldum. İnternet sağolsun... bir pencereye sığan nedense
bir insana sığmıyor ... yürek ... mesafeler ortadan kalkıyor ama
yüreksizlik derdi ... neyse !

Rıza Tevfik demiş ki :

Dilek şiirinde

Dilerim ki fani dünyada kimse ömrünü mihnetle telef etmesin fakat kamil
adam olmak isterse elem çektiğine esef etmesin diyor internet daha
doğrusu Rıza Tevfik. Serab-ı Ömrüm 1947'de.

Bir de resim buluyorum hemen defterin 2. sayfasının arasına
iliştirilmiş. Resimde bir gökkuşağı ve bir adam silüeti var. Sanki şunu
diyor : Ben rengarenk bir insanım ama renklere dokunamayan, onu
göremeyen. Kendisinin farkındalığında olamayan. Işığı arayıp onu
bulamayan. Karanlık yüzünü görebildiğimiz belli belirsiz bir resim.
Zıtlıkların birlikteliği gibi\...

Daha fazlasını okumak incelemek için defteri yanıma alıp ayrılıyorum
Selim'in odasından. Aslında bunu hiç yapmamalıydım. Beni
suçlayacaklarını biliyorum ama bu bir delildi ve ben onu yanıma
almıştım. Belki fotokopisini çekebilirim diye ...

Aracıma atlayıp farklı bir mekana sessizce düşünme amacımı
gerçekleştireceğim bir ortama gidiyorum.

**22 Aralık 2017**

Yola çıktığımda bana eşlik etsin diye radyoyu açıyorum. Bir anons
geçiyor ve diyor ki Selim Akyürek intihar etti. Selim'den bahsettiği
kendi arkadaşım olan Selim olacaktır diye dikkat kesiliyorum. Bir
şekilde duyulmuş işte. Sanki ben öldürmüşüm suçluymuşum gibi yakalanma
korkusuyla paniğe kapılıyorum.

Son sürat arabamı sürüyorum. Uzaklara gitmek için ... ötelere ... beni
ben bile bulmamalıyım. Bir an evvel şu defteri incelemem lazım. Zira
tahminim o ki Selimin odasına çoktan polisler gelmiş ve parmak izi
okumaları ve diğer tüm adli işlemleri başlatmış olmalılar.

Neyse ki olağanüstü bir içerik duymuyorum. Yazlığıma vardığımda yazlıkta
kimsenin olmadığından emin olduktan sonra bir fincan kahve alıp defteri
okumaya koyuluyorum.

İlk cümle : ben biz diyerek varız. Peki bu sözden anlatmak istediği ne ?
Bir düşünce biçimini mi savunuyor , bir gruba aidiyetini mi anlatmak
istiyor ? Yoksa öylesine söylenmiş süslü bir söz mü.

Ve Selim Akyürek imzalı bir şiir görüyorum. Şiir şöyle yazılmış adı da
zifiri :

zifiri

Kır saatleri yarın bugündür

Düşlerinde gördüğün önündeki dündür

Bırak kendini kumsaldaki dalgalara

Belki de kazandığın bir ömürdür

Çünkü dalgalarla geliyorum sana

Ve aşkın saatini kurmaya

Bu sesimi duyurmaya

Varmadan o son sabaha

Güneş tabiatın sana eş

Verdiği bir sır gibi kalleş

Hançerliyor seni sırtından

Uzaklardan sesleniyorum sana

Duyuyor musun beni

Kır saatleri yarın bugündür

Ve dalgalarla geliyorum sana

İçindeki yarayı bırak dalgalara

Sadece bir düş

Yetecek sana bir ömür

Ve şimdi yankılarına uyandım o sessiz sabaha

Dalgalarda kaybolmaya

Sahilden çok uzaklarda bir ülke kurmaya

Gidelim bir ömür boyunca

Düşlerin ötesinde kavuşmaya

Uyan !

Zifiri - Selim Akyürek 13 Aralık 2013 yazıyor

Açıkça söylemek gerekirse epey ilgimi çeken depresif bir şiir. Kimin
için yazılmış kimi anlatan veya neyi anlatan bir yazı olduğunu merak
ediyorum. Ancak şimdilik burada okumamı bırakıyorum. Kahvem için şeker
aramaya koyuluyorum.

Ne var ki uzun zamandır yazlıkta yoktum ve şeker bitmiş !

Kahvemden bir yudum aldıktan sonra telefonumdan bir şarkı açıyorum.
Sanırım Bach çalıyor. Yaylılar için bestelenmiş bir eser. 1041 olmalı.
Belki de benzettim. Pek konsantre olamadığımdan kapatıyorum. Ve biraz
uyumak amacıyla kendimi kanepeye bırakıyorum.

Saat 20:15 İstanbul Silivri...

Tam uykuya daldım derken aniden zil sesi telefon sesi beni uyandırıyor.
Doktorum beni arıyor. Diyet programımı değiştirdiğini artık daha fazla
yemek yiyebileceğimi ancak kan tahlilleri için ofisine gelmemi söylüyor.

Kendisine bana bir hafta daha izin tanıması için ısrar ediyorum. Ve o
bunu kabul ediyor. Bir haftada Selim'in defterini okumam lazım...

Defteri rastgele okumaya başlıyorum.

Bir şiir daha görüyorum... Açıkçası Selim bunu şiir olarak mı yazdı
yoksa bir şeyler mi anlatmak istiyor bilemiyorum.

01 - into the light

ne zaman aklıma gelsen

geri dönüşü yok biliyorum

seni sevdiğim zamanlar

ışıklar içinde yürüyorum

gökyüzünde yürüsem nefessiz

aşkın arzına çıksam sensiz

başlamak yeni bir sevdaya

durup durup sebepsiz

gidiyorum yeni yurduma

ve orada bulacağım seni

amasız bir hürriyet

ve gözyaşları kalbimde

ışıklara doğru sonsuz sevginle

Birisi hakkında yazıldığını düşündürüyor. Ama ne sebeple bilemiyorum.

Kahvemi tazelemek için mutfağa gidiyorum. Aklımdan geçen şey şu bu bir
şiir değil, belki bir şarkı sözü de değil, bir kanıt... Ama neye işaret
ettiğini anlamak için araştırma yapmam ve bunu kimseyi rahatsız etmeden
yapmam lazım.

Saat 23:00 uyuyorum artık

Telefonumun alarmını açık unutmuşum yine ! Kahretsin ! Bir de ne göreyim
dolu mesaj var WhatsApp'te... Kuddusi başta olmak üzere pek çok
arkadaşım bana yazmış. Nerede olduğumu merak eden sorular ...

Tekrar uykuya dalmak istiyorum ancak bir kere gördüm o mesajları... Ne
yapıp edip bir yolunu bulup kendimi bu sıkıntıdan kurtarmam lazım.

Şöyle gözümü kestiren ilk mesajı okuyorum.

... nerede olduğunu biliyorum !

Korktum ve kim olduğuna bakayım dedim ama ismi yoktu. Kim bilebilir kim
olduğunu. Cevap yazmalıydım ama ne ?

Beni rahat bırak mı demeliydim ? Yoksa kim olduğunu kibarca sormalı
mıydım ?

Saat 05:53 civarı

Bir anda başım döndü ve kendimi yere kapaklanırken buldum. Sanırım
tansiyonum aniden düşmüştü. Ya da kalp krizi mi geçiriyordum ne ?
Yanımda ilaç da yoktu ... saatlerce yerde kalamazdım da...

Beni bu hale düşüren neydi o kişi her kimse o mu ?

Saat 13:31

Uyumuşum ama uykum geldiği için değil, bayıldım desem daha doğru
olacak... Daha beterine hazırlıklı olmalıydım ama hazır da değildim...

Ve bir gürültü duymaya başladım. Henüz kendimi doğrultacak güçte
değilken bir seri ayak sesleri duymaya başladım. Kapım açıldı... Bir
gölge gördüm.

Seni almaya geldim dedi tok ve kalın bir sesle. Nerede olduğunu
biliyorum demiştim dedi ayrıca...

Sürüklenerek bir arabaya bindirildim. Ve gözlerim bağlandı. Artık sadece
arabanın gürültüsü ve belli belirsiz bir radyo sesi duyumsuyorum.

Benim adım mı geçti diye düşündüm bir an ... sonra inanmadım bu
ihtimale...

Ve yolda istifrağ ettim. Başım tekrar dönüyordu. Kendimi uzun zamandır
bu kadar halsiz ve çaresiz hissetmemiştim. Bir yerde araba durdu.
Arabadan seslerden anladığım kadarıyla birden fazla kişi indi.

Birbirleriyle konuşuyorlardı. Murat imiş birinin adı diğeri Murat
Osman'ın bağlarını çöz ve üstüne giyecek yeni elbiseler ver diyordu.

Saatler geçti ve kendimi yine gözleri bağlı fakat bir masada otururken
buldum. Sonra Murat adındaki kişinin benim göz bağımı çözmesi istendi.
Ve önümde bir yemek masası ve defteri gördüm. Selim'in defterini\...

Elime bir kağıt tutuşturdular. Bir de tükenmez kalem... mavi renkte
olduğunu anladım. Bana kendileri ne söylüyorsa yazmam gerektiğini dikte
ettiler.

Bunu yapamayacağımı söylemeyi düşünürken eklediler : Biz senin
kurtarıcınız. Eğer biz olmazsak polis seni suçlu görecek zira Selim'i en
son gören sendin.

Bunu nasıl bildiklerini sorduğumda cevap vermediler ve odadan
ayrıldılar. Bir cep telefonu vardı ama bana ait olan bu değildi. Aradan
bir süre geçti. İstemeden yemeği yedim ve beklemeye koyuldum.

Sonra saat 21:04'te telefon bilinmeyen numara olarak çaldı. Açtım ...
Murat idi... Bana bazı direktifler verdi. Özellikle not defterinin
içinde yazdığı özel notları kesinlikle unutmam gerektiği ile ilgili
şeylerdi.

Neler olup bittiğini anlamadan kendimi yine gözleri bağlanmış halde ve
arabaya konulmuş halde buldum. Ve 23:19'da kendimi Selim'in odasının
karşısında buldum.

**Selim ve Ben**
